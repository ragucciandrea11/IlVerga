<html lang="it">
    <head>
        <meta charset="utf-8">
        <meta name="viewport" content="width=device-width, initial-scale=1">
        <title>Le Opere del Verga</title>
        <link rel="stylesheet" href="style3.css">
    </head>  
    <body>
        <div class="navbar" style="height: 5px;">
            <div class="dropdown">
                <strong><ul><li style="text-align: left;"><a class="dropbtn">Letteratura Italiana</a></li></ul></strong>
                <div class="dropdown-content">
                    <a href="https://www.studenti.it/materie/letteratura-italiana/" target="_blank">Sito Web</a>
                    <a href="contact.html" target="_blank">Contatti</a>
                </div>
            </div>
            <ul id="full-screen">
                <strong>              
                <li><a href="index.html">HOME</a></li>
                <li><a href="vita.html">LA VITA</a></li>
                <li><a href="malavoglia.html">I MALAVOGLIA</a></li>
                <li><a href="vero.html">VERISMO E NATURALISMO</a></li></strong>              
            </ul>
            <br><br>
            <ul id="small-screen">
                <strong>              
                <li><a href="index.html">HOME</a></li><br><br>
                <li><a href="vita.html">LA VITA</a></li><br><br>
                <li><a href="malavoglia.html">I MALAVOGLIA</a></li><br><br>
                <li><a href="vero.html">VERISMO E NATURALISMO</a></li><br><br></strong>              
            </ul>
        </div>
        <div class="titolo">
			<h1>Le Opere del Verga</h1>
		</div>
        <div class="opere">
            <table style="width: 100%;border: 2px solid black; font-size: 40px; text-align: center;">
                <thead style="text-align: center;"><caption style="border: 4px outset #cc0000;">OPERE</caption></thead>
                <tr><td><a href="#op1" class="link-op">Vita dei Campi</a></td></tr>
                <tr><td><a href="#op2" class="link-op">I Malavoglia</a></td></tr>
                <tr><td><a href="#op3" class="link-op">Mastro-don Gesualdo</a></td></tr>
                <tr><td><a href="#op4" class="link-op">Novelle rusticane</a></td></tr>
            </table>
            <br><br><br>
            <div id="op1">
                <table style="width: 100%;border: 2px solid black; font-size: 40px; text-align: center;">
                    <thead style="text-align: center;"><caption style="border: 4px outset #cc0000;">Vita dei Campi</caption></thead>
                </table>
                <img src="op1.jpg" style="width: 100%">
                <p style="font-size: 30px;">Verga racconta le storie di protagonisti umili come contadini, pastori, minatori, uomini della campagna siciliana in cui domina il latifondo, in sintonia con il titolo della raccolta: Vita dei Campi. La novità principale è rappresentata dal modo di raccontare questi personaggi e le loro vicende: la voce narrante non è più quella dell'autore, ma dei protagonisti stessi. Sono gli stessi personaggi con le loro azioni, o il popolino, i lavoratori, i minatori ecc… a narrare le vicende dei protagonisti con un linguaggio particolare e del tutto innovativo: modi di dire e proverbi, frasi dialettali, parole convenzionali tipiche del dialetto siciliano. Verga, in questa raccolta, ricrea il mondo popolare siciliano: è un osservatore esterno di questo mondo, senza giudizi o condizionamenti. Usa perciò, molto abilmente, una nuova tecnica narrativa: il discorso indiretto, ovvero senza intervenire o immedesimarsi nelle storie dei protagonisti da raccontare. Le novelle raccontano un microcosmo fatto di ambientazioni arcaiche molto lontane dal mondo borghese delle città, soprattutto del nord Italia. I temi trattati si riferiscono proprio al mondo rurale: la natura dell’habitat siciliano in Jeli il pastore, il lavoro e lo sfruttamento, con conseguente sopraffazione del più debole come in Rosso Malpelo, i drammi dell’amore e della gelosia, come in Cavalleria rusticana, La lupa o Guerra di santi. Sembra un mondo lontano, rimasto fuori dai meccanismi della storia e del progresso contemporaneo. I protagonisti sono veri e autentici: alcuni sono mossi da sentimenti reali a cui non riescono a sfuggire, come in Cavalleria Rusticana o La lupa, altri testimoniano l’arretratezza dell’ambiente siciliano, basti pensare allo sfruttamento dei minori impiegati in mansioni lavorative durissime, come nel caso di Rosso Malpelo. A loro modo ci appaiono chiaramente come eroi tragici, che non riuscendo a superare le avversità della vita, si palesano già da subito come sconfitti, vinti. Sono quindi due le caratteristiche principali di questa raccolta: le ambientazioni tipiche di un modo rurale e la psicologia dei protagonisti inseriti in questo contesto arcaico e alienante.</p>
            </div>
            <br><br>
            <div id="op2">
                <table style="width: 100%;border: 2px solid black; font-size: 40px; text-align: center;">
                    <thead style="text-align: center;"><caption style="border: 4px outset #cc0000;">I Malavoglia</caption></thead>
                </table>
                <img src="op2.jpg" style="width: 100%">
                <p style="font-size: 30px;">Malavoglia è il soprannome dei Toscano, una famiglia di pescatori di Aci Trezza. Capofamiglia è il vecchio padron 'Ntoni. Con lui nella casa del "nespolo" vivono il figlio Bastianazzo con la moglie Marezza detta la "Longa" e i loro cinque figli 'Ntoni, Luca, Mena, Alessi e Lia.
                Il giovane 'Ntoni parte per il servizio militare e la famiglia perde uno dei maggiori sostegni. Per questo il vecchio 'Ntoni decide di prendere a credito una partita di lupini che conta di rivendere al mercato di Riposto. Durante il viaggio per mare la "Provvidenza", la barca dei Malavoglia, naufraga: il carico si perde, Bastianazzo muore. Padron 'Ntoni pressato dai debiti è costretto a vendere la casa del "nespolo".
                Una serie di sventure si abbatte sui Malavoglia troncando ogni speranza di riscatto.
                Luca arruolatosi muore nella battaglia di Lissa, seguito poco dopo da Maruzza vittima di un'epidemia di colera. L'inquieto 'Ntoni si dà al contrabbando e viene arrestato. Lia, compromessa per una presunta relazione col brigadiere don Michele, lascia il paese e diventa una prostituta. Mena per le difficoltà familiari non può sposare compare Alfio e triste e sfiorita invecchia precocemente.
                Alla morte del vecchio 'Ntoni, che si spegne solo e disperato in un letto d'ospedale, il suo posto viene preso da Alessi, che dopo aver sposato la Nunziata, riscatta la casa del "nespolo" e riprende l'attività del nonno.<br>
                Una notte, scontata la pena, torna 'Ntoni, ma solo per dare l'addio definitivo a una vita che non gli appartiene più.</p>
            </div>
            <div id="op3">
                <table style="width: 100%;border: 2px solid black; font-size: 40px; text-align: center;">
                    <thead style="text-align: center;"><caption style="border: 4px outset #cc0000;">Mastro-don Gesualdo</caption></thead>
                </table>
                <img src="op3.jpg" style="width: 100%">
                <p style="font-size: 30px;">Gesualdo Motta, muratore di umili origini, lottando con tutte le forze è riuscito a elevare la propria condizione e a diventare proprietario terriero, accumulando un consistente patrimonio. La sua ascesa sociale è suggellata dal matrimonio con Bianca Trao, una nobile decaduta costretta a sposarsi per riparare alla relazione colpevole con il cugino baronetto Nini Rubiera.
                Gesualdo non ama la moglie e sa che Isabella, nata pochi mesi dopo le nozze, non è figlia sua. La convivenza tra i coniugi è fonte di delusioni e amarezze. Bianca spesso malata non sa essere vicina al marito e sempre più viva è in Gesualdo la nostalgia per Diodata, la mite e devota serva che gli ha dato due figli.
                Isabella si vergogna delle umili origini del padre e invaghitasi del cugino Corrado la Gurna scappa di casa. Il matrimonio è impossibile perché Corrado è uno spiantato. Per rimediare alla compromissione della figlia e sempre alla ricerca di un’ulteriore affermazione sociale Gesualdo dà Isabella in sposa al Duca di Leyra, nobile palermitano squattrinato che dissipa la cospicua dote della ragazza.
                Deluso e malato Gesualdo si spegne nel palazzo di Palermo, solo ed estraneo al mondo che lo circonda, mentre assiste impotente allo spreco del patrimonio per il quale ha lottato e sacrificato affetti sinceri.</p>
            </div>
            <div id="op4">
                <table style="width: 100%;border: 2px solid black; font-size: 40px; text-align: center;">
                    <thead style="text-align: center;"><caption style="border: 4px outset #cc0000;">Novelle Rusticane</caption></thead>
                </table>
                <img src="op4.jpg" style="width: 100%">
                <p style="font-size: 30px;">Novelle rusticane è una raccolta di dodici novelle scritta da Giovanni Verga e pubblicata a Torino nel 1883. La raccolta appartiene alla fase ormai dichiaratamente verista dell’autore e segue la raccolta Vita dei campi (1880), il romanzo I Malavoglia (1881) e i primi abbozzi di Mastro-don Gesualdo, che risalgono al 1881-1882.
                Il tema attorno a cui ruota la raccolta è la roba, il possesso materiale, visto dai protagonisti come unica possibilità di contrastare la miseria della condizione umana, in una lotta per la sopravvivenza che ha solo vinti e nessun vincitore.
                Come viene declinato questo tema nei dodici racconti? Scopriamolo insieme.<br>
                Le 12 Novelle rusticane<br>
                Rispetto alle novelle di Vita dei campi, le Rusticane sono caratterizzate da una particolare attenzione alle problematiche socio-economiche della Sicilia del tempo e da toni ben più ironici e, complessivamente, ben più cupi delle precedenti.<br>
                Di cosa tratta ciascuna novella? Ecco una rapida sintesi:<br>
                Il reverendo: è la novella in apertura della raccolta, che ribadisce la definitiva resistenza al cambiamento dell’ingiustizia e della prepotenza, con un protagonista è totalmente votato ai propri interessi materiali.<br>
                Cos’è il re: i cambiamenti storici e politici infieriscono su Cosimo, anche se non può comprenderli: il povero lettighiere è sempre più povero e il re, pur cambiato da Borbone a Savoia, è sempre un re, una realtà totalmente estranea.<br>
                Don Licciu papa: nella novella torna il tema della giustizia, estremamente legato a quello della roba: la giustizia “è fatta per quelli che hanno da spendere”. La trama si struttura seguendo tre vicende giuridiche: quella di zia Santa, salvata dalla protezione di un barone; quella di compare Vito, brutalmente zittito e privato della sua mula; e quella di Arcangelo Curatoro, cacciato di casa dal Reverendo del primo racconto.<br>
                Il mistero: le scene di vita quotidiana di un paesino di Sicilia alle prese con la rappresentazione della fuga in Egitto si somma alla fuga di un uomo (uno degli attori coinvolti nella messinscena) che uccide per gelosia l’amante.<br>
                Malaria: la tragedia di aver perso uno dopo l’altro cinque figli ha un risvolto economico, soprattutto per i maschi, morti ormai in età “di guadagnarsi il pane”.<br>
                Gli orfani: in un contesto sociale come quello narrato, la morte, che si tratti di una morte umana (quella della moglie di compare Meno) o animale (la mula della vicina di casa), è una tragedia economica.<br>
                La roba: è una delle novelle più famose della raccolta (non a caso ne occupa la posizione centrale) e di tutta la produzione verghiana. Il protagonista Mazzarò, pur essendo un contadino analfabeta, riesce ad appropriarsi di tutti i beni del padrone e ad accumulare quanta più roba possibile, sacrificandole qualsiasi cosa. L’incubo della miseria passata viene esorcizzato tramite un’accumulazione adorante e maniacale, che anziché portare serenità a Mazzarò lo rende sempre più paranoico e tormentato all’idea di perderla.<br>
                Storia dell’asino di S. Giuseppe : Verga ricorda ancora una volta che la proprietà non è quella di chi è stato in grado di accumulare ricchezze ingenti, ma è anche quella di chi riesce ad avere un asino. E anche un asino, come qualsiasi altro bene materiale, nel passaggio da padrone in padrone non può che perdere di valore.<br>
                Pane nero: Lucia, priva di dote, è impossibilitata a sposarsi e l’unico modo che ha per fuggire dalle umiliazioni in famiglia è andare serva in casa d’altri. Migliori condizioni di vita e la promessa di un futuro marito, però, non basteranno: la ragazza diventa amante del padrone per denaro.<br>
                I galantuomini: nessuno può salvarsi dagli stravolgimenti della natura, non importa sia povero o ricco: anche i galantuomini sono pur sempre uomini e ne vengono travolti.
                Libertà: insieme a La roba è sicuramente la seconda novella simbolo della raccolta, che inaugura la mescolanza tra finzione e realtà storica negli scritti di Verga. Prende spunto da un fatto reale: la violenta rivolta contadina di Bronte del 1860, sedata con estrema crudeltà da Nino Bixio quando ormai era già placata. Cos’è cambiato? Niente: l’equilibrio che si ripristina non ha nulla di nuovo e la roba non ha cambiato padroni.<br>
                Di là del mare: lo stile di quest’ultima novella, che racconta di due innamorati costretti ad abbandonarsi per forze di causa maggiore, si distanzia leggermente dalle precedenti, fa a meno del discorso indiretto libero e dei termini dialettali.</p>
            </div>
        </div>
    </body>
</html>